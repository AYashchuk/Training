УДК 621.3.011.21; 612.66
СКРИПТОВА МОВА ОПИСУ ДАНИХ В РОЗПОДІЛЕНИХ ІНФОРМАЦІЙНО-ОБЧИСЛЮВАЛЬНИХ СИСТЕМАХ
Павлов О. І., Ящук А. Ф., Пантасенко В. В.
Національний технічний університет України 
"Київський політехнічний інститут", м. Київ, Україна
SCRIPTING LANGUAGE FOR DESCRIBING DATA IN DISTRIBUTED DATA-PROCESSING SYSTEMS
O. I. Pavlov, A. F. Iashchuk, V.V.  Pantasenko
National Technical University of Ukraine “Kyiv Polytechnic Institute”, Kyiv, Ukraine
Вступ
Існуючі тенденції нашого часу супроводжуються стрімким розвитком різних технічних пристроїв,
що використовуються у складних бездротових розподілених системах (РІОС). Проблема використання спеціалізованих РІОС в промисловості, медицині,
та інших сферах діяльності людини є актуальною. Подібні системи вже були створені, а саме: РІОС з голосовим управлінням [1,2] і бездротова РІОС
для офтальмологічних досліджень [3].  Спільною властивістю їх роботи є те, що програмне забезпечення (ПЗ) їх мобільних портативних частин (МПП)
працюють за жорсткими, типізованими схемами відтворення інформації. На відміну від вище згаданих систем розробка і використання РІОС в деяких сферах
(наприклад, навчальному процесі) супроводжується реалізацією динамічного виводу інформації під час їх роботи, і зміни її змісту (розширення) в ході
експлуатації. Це приводить до необхідності закладання всіх сценаріїв роботи таких систем на стадії компіляції, що не є гнучким рішенням, або використання
інтерпретаторів гіпертекстового опису даних, наприклад, за допомогою мови html, що є надлишковим і потребує певних спеціальних навичок.
Постановка задачі
Таким чином, питання розроблення власної скриптової мови за допомогою якої було б можливе динамічне керування даними спеціалізованої РІОС є надзвичайно
актуальним і не розкритим у повній мірі. Проблема супроводжується необхідністю реалізації інтерпретатору даної мови для можливості швидкого вибору і
відображення даних.
Концепція створення власної скрипкової мови
В основі ідеї створення власної скрипкової мови лежить використання файлів конфігурації. Такі файли в залежності від виникнення тієї чи іншої події
 описують реакцію на неї. Тобто в кожному такому файлі описується відповідність між елементами графічного інтерфейсу користувача і їх наповненням. За кожен
  елемент такого інтерфейсу відповідає прописаний рядок з назвою медіа ресурсу та посиланням на нього в файлі конфігурації або команда, яка викликає відповідну
  функцію. В керуючому файлі також знаходяться посилання на наступний і попередній файли налаштувань (конфігурацій). Можлива реалізація одного з варіантів
  графічного інтерфейсу користувача (вигляд екрану) та відповідного йому файлу конфігурації зображена на рис 1.
                                   а)                                                        б)                                 
Рис 1. а) – структура файлу конфігурації; б) – вигляд екрану та його елементи
Можливість використання різних варіантів графічного інтерфейсу користувача в системі забезпечується створенням лише декількох типів екрану на програмному
 рівні, а їх тип і вміст стає можливим задати в керуючому файлі і перенести уточнення вигляду екрану зі стадії компіляції ПЗ на стадію роботи — інтерпретації
 файлів керування (мал.1а. перший рядок). В якості параметрів які використовує кожний екран можуть бути не тільки посилання на медіа ресурси, а й команда на
  виконання певної дії. Один з можливих типів екрану із залученням команд які виконуються при натисканні кнопок зображено на рис. 2.
                                   а)                                                        б)                                 
Рис 2. а) – структура файлу конфігурації; б) – екран, та його елементи
Отже створення власної скриптової мови вирішує проблему динамічного відтворення інформації, і супроводжується задачею розроблення інтерпретатору (подібному
до Web браузера) який зміг би читати файли конфігурації (спрощені html сторінки), і відповідно виводити потрібні екрани з прописаним в них змістом. Такий
підхід є дуже раціональний, оскільки:
•	Зменшує ресурсоємне навантаження на мобільну частину РІОС.
•	Не потребує перепрограмування і перекомпіляції ПЗ МПП при редагуванні змісту, або створенні нових типізованих подій в ході її роботи.
•	Відсутній жорсткий сценарій. Це зумовлює можливість гнучкого керування, і динамічного створення нових подій.
•	Надається можливість створювати нові події (зокрема графічні інтерфейси з їх медіа даними) людині,  яка не має інженерних знань (наприклад вчителю).
Створення тестового зразка ПЗ власної РІОС з використанням скрипкової мови
Для підтвердження викладеної вище концепції було створено власну бездротову РІОС на прикладі РІОС для вивчення іноземних мов. Вона складається з ПЗ яке
 було написане на МПП і на стаціонарну електронно-обчислювальній машині (СЕОМ). В якості МПП було обрано смартфон [4] на базі операційної системи (ОС) Android
 [5], а в якості СЕОМ – персональний комп’ютер (ПК) на OC Windows. ПЗ для СЕОМ і МПП розроблено використовуючи мову програмування Java.
ПЗ МПП реалізує два режими роботи за кожний режим відповідає свій тип екрану, зі своїми віртуальними полями і кнопками. Перший режим це проходження програми в
режимі “Family and Friends” [6]. Вигляд екрану, і файл конфігурації який за нього відповідає показано на рис. 3.
                           а)                                                        б)
Рис 3. а) – структура файлу конфігурації; б) – інтерфейс користувача розробленого додатку 
Другий режим проходження програми це режим проходження «Поліглот» [7]. На рис. 4 показано створений для цього режиму екран, і наведено конфігураційний файл
який використовується даним типом екрану.
                                 а)                                                             б)  
	Рис 4. а) – структура файл-уроку; б) – графічний інтерфейс
Для даного типу екрану використовуються такі типи конфігураційних файлів, оскільки в кожному рядку описується відповідно завдання, набір подій, і відповідь.
Тобто такий файл описує одразу весь урок, і всі події в ньому.
ПЗ СЕОМ було створено для адміністрування бази даних медіа і файлів конфігурації, забезпечення можливості надання оновлень до останньої версії уроків на МПП.
 Для забезпечення контролю над процесами оновлення було створено графічний інтерфейс з елементами керування і консоль в яку дублюються системні повідомлення.
Алгоритм мережевої взаємодії
Розроблено два режими взаємодії мобільної і стаціонарної частини РІОС. Перший режим полягає в тому, що мобільна частина відправляє команду на оновлення, і
стаціонарна частина, отримавши команду, починає передавати медіа і файли конфігурації. Створення другого режиму зумовлено тим, що було реалізовано можливість
користувачем МПП запису свого мовлення і відправлення на СЕОМ, з метою виставлення оцінки, або подальшої обробки. Після визначення оцінки з СЕОМ відправляється
команда на її виставлення на МПП.
Висновки
Отже, застосування скрипкових мов в бездротових розподілених системах дозволяють вирішити ряд суттєвих задач пов’язаних з динамічною зміною, зберіганням,
відображення даних, та керування ними
Перелік посилань
1.	Аполонов Є. В., Зелінський Н. Т., Павлов О. І. Розподілена інформаційно-обчислювальна система з голосовим управлінням на базі ОС Android // Вісник НТУУ
„КПІ”. Сер. радіотехніки і радіоапаратобудування. — 2012. — № 51. — С. 132—144.
2.	Аполонов Є. В., Зелінський Н. Т., Павлов О. І.  Застосування РІОС для обробки мовлення і голосового управління // Матеріали VII науково-технічної
конференції студентів, аспірантів та викладачів, 17 — 18 квітня 2013 р., — Київ: НТУУ «КПІ» — 2013.— С.18 — 20.
3.	Пантасенко В.В. Ящук А. Ф., Павлов О. І. Розподілена інформаційно-обчислювальна система для офтальмологічних досліджень// Вісник НТУУ „КПІ”. Сер.
радіотехніки і радіоапаратобудування. — 2014.
4.	Смартфон Електронний ресурс] — режим доступу:  http://ru.wikipedia.org/wiki/смартфон —  Назва з екрана
5.	Android [Електронний ресурс] — режим доступу: http://ru.wikipedia.org/wiki/Android. — Назва з екрана.
6.	“Family and Friends” [Електронний ресурс] — режим доступу: https://elt.oup.com/student/familyandfriends/?cc=ua&selLanguage=uk — Назва з екрана.
7.	“Полиглот. Английский язык Lite ” [Електронний ресурс] — режим доступу: https://play.google.com/store/apps/details?id=com.axidep.poliglot — Назва з екрана.
References
1.	Apolonov Ye. V., Zelinskyi N. T., Pavlov O. I. Rozpodilena informatsiino-obchysliuvalna systema z holosovym upravlinniam na bazi OS Android // Visnyk
NTUU „KPI”. Ser. radiotekhniky i radioaparatobuduvannia. — 2012. — # 51. — S. 132—144.
2.	Apolonov Ye. V., Zelinskyi N. T., Pavlov O. I.  Zastosuvannia RIOS dlia obrobky movlennia i holosovoho upravlinnia // Materialy VII naukovo-tekhnichnoi
konferentsii studentiv, aspirantiv ta vykladachiv, 17 — 18 kvitnia 2013 r., — Kyiv: NTUU «KPI» — 2013.— S.18 — 20.
3.	Pantasenko V.V. Yashchuk A. F., Pavlov O. I. Rozpodilena informatsiino-obchysliuvalna systema dlia oftalmolohichnykh doslidzhen// Visnyk NTUU „KPI”. Ser.
radiotekhniky i radioaparatobuduvannia. — 2014.
4.	Smartfon Elektronnyi resurs] — rezhym dostupu:  http://ru.wikipedia.org/wiki/smartfon —  Nazva z ekrana
5.	Android [Elektronnyi resurs] — rezhym dostupu: http://ru.wikipedia.org/wiki/Android. — Nazva z ekrana.
6.	“Family and Friends” [Elektronnyi resurs] — rezhym dostupu: https://elt.oup.com/student/familyandfriends/?cc=ua&selLanguage=uk — Nazva z ekrana.
7.	“Polyhlot. Anhlyiskyi yazыk Lite ” [Elektronnyi resurs] — rezhym dostupu: https://play.google.com/store/apps/details?id=com.axidep.poliglot — Nazva z
ekrana.
Ящук А. Ф., Пантасенко В. В., Павлов О. І. Скриптова мова опису даних в розподілених інформаційно-обчислювальних системах. У даній статті було описано
використання скриптової мови для керуванням динамічним відображенням даних в  бездротовій розподіленій інформаційно-обчислювальній системі в процесі її роботи.
 Результатом розробки є створення та аналіз впровадження власної скриптової мови, і використання її в тестовій розподіленій інформаційно-обчислювальній системі
  для вивчення іноземних мов. Описується складові розробленої РІОС та їх функціональність. Приводиться розроблене програмне забезпечення, та його основні
  характеристики. Описано  файли конфігурації за допомогою яких відбувається динамічне керування алгоритмами його роботи, та відображуваної інформації.
  Розроблено принципи мережевої взаємодії її окремих складових частин.
Ключові слова: мобільний пристрій, опис даних, мережева взаємодія, інтерпретатор, скриптова мова,  персональний комп’ютер, розподілена система, програмне
забезпечення, динамічне керування, Android.
Ящук А. Ф. , Пантасенко В. В., Павлов О. И. Скриптовый язык описания данных в распределенных информационно-вычислительных системах. В данной статье описано
использование скриптового языка для управлением динамичным отображением данных в беспроводной распределенной информационно-вычислительной системе в процессе
ее работы. Результатом разработки является создание и анализ внедрения собственного скриптового языка, и использование его в тестовой распределенной
информационно-вычислительной системе для изучения иностранных языков. Описываются составляющие разработанной РИОС и их функциональность. Приводится
 разработанное программное обеспечение, и его основные характеристики. Описаны файлы конфигурации, с помощью которых происходит динамическое управление
 алгоритмами работы, и отображаемой информации. Разработаны принципы сетевого взаимодействия ее отдельных составных частей.
Ключевые слова: мобильное устройство, описание данных, сетевое взаимодействие, интерпретатор, скриптовый язык, персональный компьютер, распределенная система,
 программное обеспечение, динамическое управление, Android.
A. Iashchuk, V. Pantasenko, O. Pavlov Scripting language for describing data in distributed information-computational systems. This paper described the use
of a scripting language for managing the dynamic display of data in wireless distributed information-computational system during its operation. Result of the
development is the creation and analysis of the implementation of its own scripting language, and use it to test a distributed information-computational system
for learning foreign languages. Describes the components developed RIOS and their functionality. Driven developed software and its basic characteristics. We
describe the configuration files in which there is a dynamic control algorithm of its work, and display information. Principles of network interaction of its
individual components.
Keywords: mobile device, description data networking, interpreter, scripting language, personal computer, distributed system, software, dynamic management,
 Android.
